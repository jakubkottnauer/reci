---
title: "Vanilkový krém"
tags: czech
source: https://recepty.cuketka.cz/buchticky-s-kremem/
image: vanilkovy-krem.jpg
related: koblihy
lang: cz
---
* 500 ml mléka
* 100 g cukru
* 30 g másla
* 25 g kukuřičného škrobu
* 1 vanilkový cukr (popř. vanilinový cukr, vanilkový extrakt nebo lusk)
* 4 žloutky
* 2 lžíce tuzemáku

V rendlíku přiveďte k mírnému varu mléko. V míse smíchejte cukr, vanilkový cukr a kukuřičný škrob. Přidejte žloutky a dobře promíchejte.

Horké mléko přelijte z rendlíku do mísy a promíchejte. Obsah mísy vraťte do rendlíku a za stálého míchání přiveďte k mírnému varu. Krém zhoustne docela rychle a stačí jen minuta nebo dvě (na rozdíl od krémů zahuštěných moukou).

Hotový krém sceďte přes jemné sítko do čisté nádoby. Je to nejjistější způsob jak vyloučit případné hrudky. Přidejte studené máslo s rumem a dobře rozmíchejte. Pokud se vám bude zdát krém příliš hustý, můžete jej naředit trochou mléka. Pokud jej chcete uschovat – zakryjte povrch potravinářskou fólií a uložte do lednice.
