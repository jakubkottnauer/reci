---
title: Thai Chicken Soup
tags: soup tomato italy italian
source: 'http://www.foodlover.cz/2014/01/kureci-polevka-s-nadechem-thajska.html'
serves: '6'
---
* 1 litr kuřecího vývaru
* 165 ml kokosového mléka
* 1 větší kuřecí prso
* 1 velká cibule
* 4 stroužky česneku
* 1 chilli paprička - orientační množství, záleží na pálivosti papričky
* kousek zázvoru
* hrst žampionů
* volitelně - lžíce kari pasty (hezky polévku dobarví)
* rybí omáčka
* limetka
* chilli papričky podle libosti
* jarní cibulka
* koriandr
* rýžové nudle

Začnu vždycky den předem tím, že si uvařím čerstvý kuřecí vývar. Většinou ho dělám víc, používám ho na různé účely a část zamrazím, abych měla vždycky nějaký v zásobě.

Cibuli si nakrájím na proužky, česnek na tenčí plátky a kuřecí prsa na malé kousky. V těžkém hrnci rozpálím pár lžic olivového oleje, osmahnu na něm cibulku, přihodím maso, na závěr i česnek a žampiony. Restuji spolu pár minut, osolím, opepřím a zaliji vývarem. Přihodím jednu chilli papričku zbavenou semínek a asi dvoucentimetrový kousek zázvoru. Nechám provařit asi 20 minut. Na závěr přiliji kokosové mléko, dochutím limetkou, rybí omáčkou a ještě chvíli provařím.

Ke konci vaření polévky začnu pracovat na rýžových nudlích. Nudle si namočím ve studené vodě asi na 5 minut, potom ve vroucí vodě uvařím asi 3 minuty a rychle vhodím do studené vody, aby se mi neslepily a samovolně se teplem nedovařily.

Polévku naliji do talíře, přidám nudle, dozdobím podle chuti. Já si posypu petrželkou (nemám ráda koriandr), přidám nakrájenou jarní cibulku, trochu chilli a zakápnu extra limetkou.
