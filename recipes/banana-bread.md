---
title: 'Banana Bread'
source: 'http://www.foodlover.cz/blog//2013/12/banana-bread.html'
tags: 'amazing sweet'
date: '2019-09-12'
serves: 1 loaf
lang: cz
---

- 285 g hladké mouky
- 1 vrchovatá čajová lžička jedlé sody
- půl čajové lžičky soli
- 110 g másla
- 225 g krupicového nebo třtinového cukru
- 2 vajíčka
- 4 přezrálé banány
- 85 ml podmáslí nebo mléka smíchaného s čajovou lžičkou citronové šťávy či octa
- 1 lžička vanilkového extraktu

V míse si smícháme sypké ingredience. Prosijeme mouku, přidáme sůl a jednou sodu. Vidličkou si rozmačkáme 4 přezrálé banány.

V robotu nebo druhé míse utřeme máslo s cukrem do pěny, postupně zašleháme i obě vajíčka. Do směsi přilijeme mléko a esenci, přidáme banány a ještě chvíli mícháme. Pokud jste se rozhodli recept trochu vylepšit, teď je vhodná chvíle, kdy můžete přidat ořechy, rozinky, sušené ovoce, ... Do tekuté směsi po lžících vmícháme sypkou směs, dokud vše nebude hladké. Já používám robot a metlu ve tvaru písmene K, nejdřív utřu máslo a potom už jen všechno přihazuji a nechám míchat.

Směs nalijeme do formy na chlebíček, která je 22 cm dlouhá, pečeme ve vyhřáté troubě na 180°C asi hodinu. Propečení zkontrolujeme párátkem či špejlí. Chlebíček necháme zchladnout na mřížce.
