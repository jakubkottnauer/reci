---

title:  "Gyros"
tags: amazing meat
source: http://zrzkavkuchyni.cz/gyros/
---
* 800g vepřové krkovice nebo prorostlejších kotlet
* 1 lžička sladké papriky
* 1 lžička pálivé papriky
* půl lžičky drceného kmínu
* 1 lžička sušeného česneku
* 1 lžička sušeného oregána
* půl lžičky sušeného tymiánu
* půl lžičky sušeného rozmarýnu
* sůl a pepř
* půlka cibule
* čerstvé bylinky (můžete zkombinovat se sušenými)
* olej

Maso nakrájejte na plátky. Pokud budete dělat plátky na grilovací pánvi, udělejte je silnější (tak 1,5-2 cm), pokud ale budete chtít maso napíchnout na jehlu a grilovat v troubě, tak se snažte naopak dělat slabounké plátky (primárně to doporučuju těm, co mají v troubě takový ten otočný gril na kuře, jinak mě to po domácku chutná víc z pánve).

Maso osolte. Cibuli rozmixujte na kaši (jde to i v hmoždíři, pokud nemáte elektrického pomocníka), smíchejte s veškerým kořením a vetřete do masa. Maso navrstvěte spolu s olejem do mísy, uzavřete a nechte 24h marinovat v lednici.

Před použitím maso nechte hodinu odpočívat při pokojové teplotě a pak ogrilujte. Plátky nakrájejte na tenoučké nudličky, přidejte upečenou pitu, spoustu zeleniny a tzatziki.
