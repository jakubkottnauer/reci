---
title: "Tarte au citron meringuée"
tags: amazing dessert cake french france
source: http://www.foodlover.cz/2012/10/tarte-au-citron-meringuee.html
image: tarte-citron.jpg
---
* Těsto
  * 100 g změklého másla
  * 200 g hladké mouky
  * špetku soli
  * 1 žloutek
  * 2 lžíce studené vody

* Náplň
  * 300 ml studené vody
  * 4 lžíce cukru krupice
  * 50 g másla
  * 1 pudinkový prášek vanilkový
  * 1 sáček vanilkového cukru
  * 2 žloutky
  * šťávu a nastrouhanou kůru z jednoho velkého citronu

* Sněhová čepice
  * 3 bílky
  * špetku soli
  * 3 lžíce cukru moučka

Změklé máslo, hladkou mouku, 1 žloutek, špetku soli a 2 lžíce studené vody zpracujte v hladké těsto. Těsto dejte odpočinout na 2 hodiny do lednice. Těsto vyndejte z lednice, nechte trochu povolit a vyválejte, namotejte ho na váleček a přeneste ho do koláčové formy. Přebytky těsta okrájejte nožem. Korpus pečte 15 – 20 minut na 180° C.

Mezitím si připravte náplň. V hrnci smíchejte všechny přísady na krém, metličkou pěkně prošlehejte a přiveďte k varu. Míchejte, dokud hmota nezhoustne, to trvá jen chviličku, asi 2 minuty. Krém nalijte na upečený korpus. Ušlehejte elektrickým šlehačem 3 bílky se špetkou soli, postupně zašlehávejte cukr moučka. Bílky musí být opravdu dobře ušlehané, když se obrátí mísa, nesmí se vylít. Ušlehané bílky navrstvěte na krém a lžíci udělejte dortu hezký povrch. Pečte 10 minut na 180°C. Po upečení se sněhová čepice se nesmí ani hnout, když se s dortem zatřese. Při závěrečném pečení buďte opatrní, bílky s cukrem velice rychle tmavnou.
