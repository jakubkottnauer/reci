---
layout: recipe
title:  "Chicken Tikka Masala"
tags: india indian curry
source: http://www.mycookingdiary.cz/recept/kureci-tikka-masala/
serves: 4
---
* Na marinádu na maso:
  * 500 g kuřecích prsou
  * 1 kelímek bílého jogurtu
  * 1 lžíce nastrouhaného zázvoru
  * 1 lžíce prolisovaného česneku
  * 1 lžička římského mletého kmínu
  * 1 lžíce koření tandoori masala
  * sůl

* Na omáčku:
  * lžíce oleje (ne olivový)
  * 1 velká cibule
  * 2 rajčata
  * 1 lžíce nastrouhaného zázvoru
  * 1 lžíce prolisovaného česneku
  * 1 lžička kurkumy
  * 1 lžička římského mletého kmínu
  * 1 lžička indického kari
  * 1 kousek celé skořice
  * 1 kardamon
  * 2 hvězdičky badyánu
  * 4 bobkové listy
  * 150 ml smetany ke šlehání (31%)
  * 1 plechovka krájených rajčat
  * hrst čerstvého koriandru
  * sůl, cukr
  * (čerstvá chilli paprička)

Nejdřív jsem připravila marinádu na maso. Maso jsem nakrájela na větší kostky (asi 4×4 cm) a pak jsem v misce smíchala všechny ostatní ingredience s jogurtem. Do takhle připravený směsi jsem naložila maso a misku jsem zabalila do potravinový fólie. Ideální je, když je maso naložený přes noc, ale minimálně mu dejte dvě hodiny.

Omáčku jsem připravila tak, že na lžíci rozpálenýho oleje jsem dozlatova osmažila najemno nakrájenou cibuli (asi 5 minut) a přidala k ní zázvor, česnek, mletej římskej kmín, kurkumu a indický kari. Všechno jsem nechala spolu tak dvě minuty restovat. Pak jsem přidala na kostičky nakrájený rajčata, skořici, kardamon, badyán, bobkovej list, plechovku rajčat, smetanu a sůl. Kdo má rád pálivý, přidá ještě svoji oblíbenou chilli papričku. Všechno jsem nechala společně povařit asi 15 minut, ochutnala jsem a podle chuti jsem přidala cukr a sůl. Když jsem omáčku dochutila, vyndala jsem bobkovej list, kardamon, badyán a skořici.

Maso naložený v marinádě jsem naskládala na plech, kterej jsem vyložila pečícím papírem. Troubu jsem předehřála na 250 °C a maso jsem pekla do měkka asi deset minut. Maso musí zůstat šťavnatý, tak ho kontrolujte a nepřepečte. Já po deseti minutách vyndala jeden kousek a rozřízla ho. Podle toho se řídím. Hotový maso jsem přidala do omáčky i se šťávou, která z masa vytekla a nechala jsem společně ještě dvě minutky provařit.

Chleba je jednoduchej. Do mísy jsem nasypala mouku s kypřícím práškem, trochu jsem ji osolila (asi půl lžičky) a přilila jsem smetanu. Promíchala jsem a pak jsem po troškách přidávala vodu, dokud mi nevzniklo kompaktní těsto. To by nemělo lepit, aby se z něj daly vyválet placky. Pokud lepí, přidávám mouku. Pokud se sype, přidávám vodu. Těsto jsem rozdělila na pět částí a každou jsem vyválela na tenkou placku. Placky jsem dala na plech vyloženej pečícím papírem, propíchala jsem je trošku vidličkou a na nejvyšší stupeň v troubě jsem je pekla asi 3 minuty, dokud se nenafouky a nezhnědly. Hotový placky jsem potřela máslem a posypala sezamem.
