{"componentChunkName":"component---src-templates-recipe-template-js","path":"/koblihy/","webpackCompilationHash":"cca24aca65fa6c02eb87","result":{"data":{"markdownRemark":{"html":"<ul>\n<li>175 g hladké mouky</li>\n<li>175 g polohrubé mouky</li>\n<li>150 ml vlažného mléka</li>\n<li>60 g rozpuštěného másla</li>\n<li>30 g krupicového cukru</li>\n<li>10 g vanilkového cukru</li>\n<li>2 vejce (pokojová teplota)</li>\n<li>20 g droždí</li>\n<li>1 lžíce tuzemáku</li>\n<li>špetka soli</li>\n<li>tuk na smažení (řepkový olej, sádlo)</li>\n</ul>\n<p>Obě mouky prosijte do mísy robota. Přidejte cukr, vanilkový cukr, špetku soli a promíchetje. Ve středu vytvořte důlek, do kterého nalijte část vlažného mléka. Přidejte rozdrobené kvasnice a promíchejte s částí mouky okolo, dokud nevznikne řídké těstíčko. Zakryjte a nechte kvásek vzejít. Za 20 až 30 minut bude mít v sobě krásné bublinky!</p>\n<p>Do kvásku přidejte zbylé mléko, rozpuštěné máslo (ne horké), vejce a tuzemák. S pomocí háku na těsto hnětejte v robotu asi 10 minut. Těsto v míse zakryjte a nechte kynout asi 90 minut, dokud neznásobí svůj objem.</p>\n<p>Vykynuté těsto splácněte pěstí a rozdělte na porce s hmotností 50 g. Každý díl těsta pak vytvarujte do tvaru koule (viz video). Uložte na pomoučenou utěrku, zakryjte a nechte dokynout (30 až 45 minut podle okolní teploty).</p>\n<p>Mezitím, co koblihy kynou, si už pomalu přichystejte nádobu a tuk na smažení. Počítejte s tím, že zahřátí tuku nějakou dobu trvá, tak aby vám koblihy nepřekynuly. Tuk by měl mít teplotu okolo 175 °C.</p>\n<p>Koblížky smažte v několika várkách. Do oleje koblihu vkládejte opatrně a stranou, která byla při kynutí nahoru, dolů do oleje. První otočku udelejte asi po dvou minutách. Otočte a dosmažte i z druhé strany. Poté klidně ještě jednou dvakrát otočte, aby byly koblihy propečené (celkem potřebují asi 5 až 6 minut). Počítejte s tím, že koblihy při smažení nabývají, tak jich nedávejte najednou moc. Pokud se nafouknou, můžou se do sebe zaklínit a pečou se pak nerovnoměrně. Pokud se kobliha při smažení začně nějak podivně nafukovat, klidně propíchněte bublinu nožem.</p>\n<p>Hotové koblihy vyskládejte na plech nebo mřížku s papírovými ubrousky. Nechte je vychladnout a zbavit části tuku. Vychladlé koblihy naplňte připraveným džemem. Koblihu stačí ve středu propíchnout tenkým nožíkem a pak plnit cukrářským pytlíkem s úzkou špičkou (dělá se i speciální delší koblihová, ale bez té se klidně obejdete). Úplně ve finále koblihy ozdobte moučkovým cukrem.</p>","frontmatter":{"title":"Koblihy","serves":"14 doughnuts","source":"https://recepty.cuketka.cz/koblihy/"},"fields":{"relatedRecipes":[{"slug":"/vanilkovy-krem/","title":"Vanilkový krém"}]}}},"pageContext":{"isCreatedByStatefulCreatePages":false,"slug":"/koblihy/"}}}